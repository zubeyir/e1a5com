---
title: Doğum günün kutlu olsun babacığım :)
author: annem
date: 2013-12-02 11:40:02
category: sıfır
layout: post
section-type: post
published: true
tag: aile
disqus_thread: 3829522462

---
![Babamla](/img/posts//065.jpg)
*Babamla*

27 Kasım babamın doğum günü. Aslında daha önce yazmalıydım ama süttü, oyundu, gezmeydi derken vakit bulamadım.

Benim babam çok özeldir. Tam bir yeni jenerasyon babasıdır. Hani emzirmek dışında her şeyi yaptı derler ya aynen öyle. Hatta annemin bıraktığı sütleri bana vererek besleme görevini de yerine getiriyor. İlk 40 günde gaz sancılarımdan dolayı huzursuzluk yaşadığım dönemde babam beni rahatlatacak pozisyonları bulmuştur. Uyumakta zorlandığım gecelerde bana yardımcı olmuştur. Önceliği her zaman benim. Beni kucağında tutar, gezdirir, bana komik şarkılar uydurur. Fiziksel gelişimimle ilgili çok dikkatlidir. Tıbbi bilgisini de kullanarak potansiyel problemleri tespit edip hemen çözüm yolları arar. Benimle yeni oyunlar dener. Bu aralar denediği yuvarlanmalı oyunlardan dolayı biraz kussam da sorun değil genelde çok eğleniyorum. Cumartesi günlerini sadece babamla geçiriyorum. Annem işe gidiyor ve biz baş başa kalıyoruz. Babam beni çok seviyor ben de onu çok seviyorum. Birlikte yaşadığımız maceraları da yakında yazacağım. İlerleyen yıllarda yeni anılar biriktirmek dileğiyle nice mutlu senelere babacığım :))
