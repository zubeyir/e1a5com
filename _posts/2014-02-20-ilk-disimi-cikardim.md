---
title: İlk dişimi çıkardım
author: annem
date: 2014-02-20 21:21:59
category: sıfır
layout: post
section-type: post
published: true
tag: gelişim
disqus_thread: 3829522453
---

Bir süredir ağzımda bir rahatsızlık hissetmekteydim. Her şeyi ısırma ihtiyacı, bir miktar salya akıntısı ve zaman zaman kendini gösteren bir "huysuzluk". Her bulduğumu ağzıma sokup kaşıyarak rahatsızlığımı giderdim. Meğer bunlar ilk dişimin yarattığı sıkıntılarmış. Dün itibariyle alt sağ dişim (bana göre sol) kendini gösteriverdi. Bu evrede neyse ki ateş, ishal gibi daha keyif kaçırıcı bir durumla karşılaşmadım.

Biliyorsunuz ki dişler çıktıktan sonra onları iyi korumamız gerekiyor. Bunun için dişleri fırçalamak ve yatakta biberonla süt içmekten kaçınmak önemli. Annem şimdiden biberon alışkanlığımdan yavaş yavaş vazgeçmek için antrenmanlara başladı. Bir adet Avent sippy cup edindik. Ancak içeceğin gelmesi için çekmek gerekiyor ve ben bunu henüz beceremedim. Şimdilik sippy cup'ın ağız kısmına takmak için yeni bir biberon başlığı aldık (aslında yaşıma göre 4 delikli olması gerekiyordu ancak annem fazla gelirse genzime kaçırırım diye korktuğundan 3 deliklisindan aldı). Bu şekilde en azından tutup kendim içme tatminini yaşayacağım. Çekerek içmeyi becerdiğimde sizi de haberdar ederim.

![Avent sippy cup](/img/posts/sippy-cup.jpg)
*Avent sippy cup*
