---
title: "8 aylık oldum"
author: babam
date: 2014-05-04 22:14:15
category: sıfır
tag: ['gelişim','oyun']
layout: post
section-type: post 
published: true
disqus_thread: 3830604951
---

Herkesin söylediği gibi bu ay daha bir tatlı oldum. Etrafımla daha fazla iletişim kurarak kendi kararlarımı vermeye başladım. Mesela, neyi istediğimi belli edebiliyorum ve istediğim bana verilene kadar avazım çıktığı kadar bağırabiliyorum.

![Ne yesem acaba?](/img/posts/ne_yesem.jpg)
*Ne yesem acaba?*

[Ek gıdalara geçiş]({{site.baseurl}} {% post_url 2014-03-30-herseyin-tadina-bakiyorum-ek-gidalara-gecis-takvimi %}) dönemimde olduğum için annemler sürekli bana yeni şeyler yedirmeye çalışıyor. Başıma gelecekleri bildiğimden kaşıklara temkinli yaklaşıyorum. Önce ağzımı kapatıyorum, bizimkiler bir iki dudaklarıma dokunduruyor, o sırada kaşıktan dudaklarıma bulaşan yiyeceğin tadını beğenirsem ağzımı açıyorum. Hoşuma giden şeylerde kaşıklar gelirken ağzımı açarak istediğimi belli edebiliyorum.

![İstemiyorum dedim yaaaa!](/img/posts/istemiyorum.jpg)
*İstemiyorum dedim yaaaa!*

Bazı yiyecekleri görünce tanıyabiliyorum ve itiraz etmeden ağzımı açıyorum. Bunlar arasında en çok yoğurdu seviyorum. Annemler benim için [yoğurdu]({{site.baseurl}} {% post_url 2014-04-11-keci-ve-inek-sutunden-yogurt-mayalama %}) günlük şişe sütlerden (keçi sütü) evde yapıyorlar.

Sekizinci ayıma girerken hareket kabiliyetimde de önemli gelişmeler oldu. Yüzüstü ve sırtüstü dönme sorunumu hallettim ve seri halde dönebiliyorum. Nesnelere kolaylıkla uzanabiliyorum ve bazı ufak nesneleri parmaklarımla kavrayabiliyorum. Uzun süredir oturabiliyordum ancak bazen devriliyordum. Bu ay desteksiz oturmaya başladım, oturur durumdan emekleme pozisyonuna ve geriye oturur duruma rahatlıkla geçebiliyorum. Hatta tutunup dizlerimin ve ayaklarımın üstüne kalkabiliyorum.

<iframe src="//www.youtube.com/embed/HMynZISQB4o" width="640" height="480" frameborder="0" allowfullscreen="allowfullscreen"></iframe>

Bir süredir sürdürdüğüm [emekleme çalışmalarım]({{site.baseurl}} {% post_url 2014-04-03-emekleme-calismalarim %}) da meyvesini verdi ve bugün [emekledim]({{site.baseurl}} {% post_url 2014-05-04-yeni-super-gucum-emekliyorum %}). Bunların yanında bu ayda ellerimden tutulduğunda adım atarak ilerleyebiliyorum. Bu hareketin gelişimiyle bir yaşıma doğru yürümeye başlamam bekleniyor.

Bugün babam [egzersizlerim]({{site.baseurl}} {% post_url 2014-04-15-egzersiz-programim %})'e yenisini ekledi ve komando eğitimine başladım. Banyo kaloriferlerine tutunarak asılabiliyorum (Babam bunu yapıyor ama bi yandan da tedbiri elden bırakmıyor :))

<iframe src="//www.youtube.com/embed/nI4lKVljipY" width="640" height="480" frameborder="0" allowfullscreen="allowfullscreen"></iframe>

Park ve salıncak gördüğümüzde kaçırmıyoruz. Desteksiz oturabildiğim için bizimkiler dikkatli biçimde beni salıncağa bindiriyorlar ve yavaş yavaş sallanıyorum. Bunu yaparken oldukça dikkatli oluyoruz. Koruma çubuğu olan ve yerden yüksek olmayan salıncakları tercih etsek de bizimkilerin eli her zaman üzerimde oluyor.

![Salıncak keyfim](/img/posts/salincak_keyfi.jpg)
*Salıncak keyfim*
