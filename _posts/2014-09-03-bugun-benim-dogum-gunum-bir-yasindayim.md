---
title: 'Bugün benim doğum günüm - Bir yaşındayım'
author: babam
date: 2014-09-03 10:22:25
category: artı1
tag: gelişim
layout: post
section-type: post
published: true
disqus_thread: 3832348313
---

Bugün ilk doğum günüm ve bir yaşındayım.

![Bir yaşındayım](/img/posts/bu_sabah_kahvaltida.jpg)
*Bir yaşındayım*

Geçen sene bugün sabah vakti annem sancılarla uyandığında daha ne olduğunu anlayamamıştı. Hafif hafif ve sık sık gelen sancılar anlatılan doğum sancılarına benzemediğinden herhalde bunlar değildir diyerek iki saat beklemişti. Sabah 6'ya doğru artık iyice şiddetlenince doktorlarını arayıp hastanenin yolunu tutmuşlardı.

Ben gelmeye karar vermiştim ve hatta onlar beklerken yola koyulmuştum. Hastaneye gittiklerinde doğum başlamıştı. İki saat içerisinde epidural anestezi yapıldı ve iki saat sonra da ben doğdum.

Onlar için büyük bir sevinç oldum. Dokuz aylık beklemenin sonrasında tanışmıştık.

Aradan 12 ay daha geçti. Mini mini bir bebek ufak bir çocuğa dönüştü. Sadece memesini emip uyuyan bir bebekten, kendi kendine işler beceren ve iletişim kuran bir çocuğa dönüştüm.

![Minik bebek (ya da tontoroş)](/img/posts/minik_bebek.jpg)
*Minik bebek (ya da tontoroş)*

Bu bir sene içerisinde adım adım geliştim. İlk yapmam gereken şey emmeyi öğrenmek oldu. Aslında ben emmeyi doğuştan biliyordum, annemler beni nasıl emzireceklerini öğrendiler. Sonra gülümsemeyi ve başımı tutmayı öğrendim. Yaptığımız egzersizler kaslarımın kuvvetlenmesinde ve denge duygusunu edinmemde yardımcı oldu. Bu arada küçük küçük sesler çıkarmaya, agulamaya başlamıştım.

Bir sonraki aşamada destekli bir biçimde oturmaya başladım. Bir sonraki adım desteksiz oturmaktı. Aynı dönemde ek gıdalara geçmiş ve yavaş yavaş pütür derecesi artan gıdalar yemeye başladım.

![Bu sabah kahvaltı masasında](/img/posts/bir_yas.jpg)
*Bu sabah kahvaltı masasında*

Ondan sonrası hızlı geçti. Çıkardığım sesler arttı, ardından kelimeler söylemeye başladım. Şimdi bir kaç kelimeyi bilinçli olarak kullanabiliyorum. Anne ve babamın ikisine birden baba desem de gitti, geldik, buuuu gibi kelimeleri yerinde kullanıyorum.

<iframe src="//www.youtube.com/embed/mynENN2L798" width="640" height="360" frameborder="0" allowfullscreen="allowfullscreen"></iframe>

Emeklemek, tutunup kalkmak, sıralamak derken geçen ay içerisinde yürümeye de başladım. Evin içerisinde pıtır pıtır yürüyen bişey olarak tanımlanıyorum. Bazen [düz duvara bile tımanıyorum]({{site.baseurl}} {% post_url 2014-09-14-egzersizlerim-duz-duvara-tirmaniyorum %}) :)

Yürümeye başlamam hareket imkanlarımı arttırdı. Dışarıya çıktığımızda kendi başıma koşuşturabiliyorum ve merakımı gidermek için etrafımı inceliyorum.

<iframe src="//www.youtube.com/embed/tzFSla_Zo4s" width="640" height="360" frameborder="0" allowfullscreen="allowfullscreen"></iframe>

Bir yıl geçti ve büyüklerin neden bu kadar çocuk çocuk diye tutturduğunu bizimkiler gayet iyi anladı. Hatta bu bir yıl içerisinde büyüklerin bir tane yetmez tavsiyelerini ve kendi kendilerine serzenişlerini duydular.

Demir hocanın dediği gibi "çocuklar, atomun etrafında dönen elektronlar gibidir, ailenin etrafında dönerek onu bir arada tutarlar." Şimdilik bizim atomun yörüngesinde bir elektron var. Başka elektronların da bu atoma eklenmesini ve güçlü bir çekirdeğimiz olmasını istiyoruz.

Bi dakka kardeş mi geliyor bana!???