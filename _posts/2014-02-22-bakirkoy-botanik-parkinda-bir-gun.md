---
title: Bakırköy Botanik Parkında bir gün
author: annem
date: 2014-02-22 09:48:38
category: sıfır
layout: post
section-type: post
published: true
tag: gezi
disqus_thread: 3829595142
---

![Bakırköy Botanik Parkı](/img/posts/park_3.jpg)
*Bakırköy Botanik Parkı*

Ben doğduğumdan beri bizimkiler hep park, bahçe arayışında. Benim hava almamı, doğayla iç içe olmamı istiyorlar. Evimize en yakın park ise Taksim Gezi Parkı! Ancak ne zaman İstiklal girişi ve Taksim tarafına yaklaşsak genelde polisle karşılaşıyoruz ve olası bir olay, arbede ve biber gazı ihtimalini anne babam benimle göze alamadığından oralarda pek dolaşmamayı tercih ediyoruz. Bugün bizi ziyarete gelmiş olan babaannemi de alıp annemin E-5 üzerinde giderken gördüğü ve internetten bakıp beğendiği Bakırköy Botanik Parkı'na gittik. Annem birkaç gündür kiaraştırıyordu ve Botanik Bahçesi deyince Amerika ve Avrupa'da gördüğü Botanik Bahçeleri'ni ormanları da katarak hayalinde harmanlayıp kafasında cennetten bir köşe oluşturmuş. O nedenle bir miktar hayal kırıklığına uğrasa da Bakırköy Botanik Bahçesi'nin hakkını yemeyelim. İçinde ufak bir yapay göl var, çok düzenli ve temiz yürüyüş yolları, çimlendirilmiş alanları var. Ördekler etrafta dolaşıyor. Daha büyük çocuklar için oyun alanları ve dinazor heykelleri de düşünülmüş. Ayrıca giriş ücretsiz ve park alanları da mevcut.

Güneşli bir günde ve bahar gelip ortalık daha da yeşillendiğinde eminiz çok daha güzel olacak ve biz vakit buldukça gideceğiz. Her semte böyle parklar yapılmasını istiyoruz.
