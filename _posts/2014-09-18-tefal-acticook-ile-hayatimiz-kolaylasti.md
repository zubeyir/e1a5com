---
title: Tefal Acticook ile hayatımız kolaylaştı
author: annem
date: 2014-09-18 23:02:43
category: artı1
tag: yemek
layout: post
section-type: post
published: true
disqus_thread: 3836556958
---

![Tefal Acticook](/img/posts/tefal_acticook1.jpg)
*Tefal Acticook*

Ben birkaç hafta önce 1 yaşını doldurduğumdan diyetimde de bazı değişiklikler oldu. Halen anne sütü almaya devam etsem de artık temel beslenme kaynaklarımı yediğim yemekler oluşturuyor. Annem de her gün bana taze yemek pişirmeye çalışıyor. Akşamları iş dönüşü ne yapsam nasıl yapsam diye düşünürken hayatımızı çok kolaylaştıran bir ürünle karşılaştık.

Dayım şef ve Mutfak Sanatları Akademisi’nde eğitmen. Yemek yapmaktan ve doğru ürünleri kullanmaktan iyi anlayan biri. Geçen hafta Zeynep Teyzem’le birlikte bize ev hediyesi olarak Tefal Acticook getirdiler ve bir anda hayatımız kolaylaştı. Yemekleri inanılmaz kısa sürelerde pişirebiliyoruz. Örneğin, bu akşamki yemeğimiz olan taze fasulyeyi pişirmesi sadece 6 dak. aldı. Bu durum bir taraftan çok pratik bir şekilde yemek hazırlayabilmemizi sağlarken diğer yandan da ciddi bir enerji tasarrufuna olanak veriyor.

Kullanımı da çok basit. Tencerenin üzerindeki saati ayarlayıp ocağın alevini maksimum konuma getiriyorsunuz. Tencerenin içindeki su kaynama noktasına geldiğinde bir sinyal duyuyorsunuz ve ocağın alevini üçte birine kadar kısıyorsunuz ve saat geriye doğru saymaya başlıyor. Ayarladığınız zamanın dolduğunu belirten sinyali duyduğunuzda ocağı kapatıyorsunuz. Biraz bekleyip buhar tahliyesi yaptıktan sonra kapağı açıyorsunuz ve yemeğiniz hazır.

Şu anda bilemediğimiz durum tencerenin kullanımla performansından bir şey kaybedip kaybetmeyeceği. Kapakta bulunan lastiği bulaşık makinesinde yıkamayarak ömrünü uzun tutmaya çalışıyoruz. Zaman içinde bununla da ilgili sizleri bilgilendireceğiz.
