---
title: Deniz sezonunu açtım
author: babam
date: 2015-04-18 23:25:09
category: artı1
tag: gezi
layout: post
section-type: post 
published: true
disqus_thread: 3832348374
---

Cumartesi günleri annem çalıştığından, baba-oğul günü ilan ettik ve babamla başbaşa geçiriyoruz. Sabah annemi işe bıraktıktan sonra akşama kadar sahilde, ormanda dolaşıyoruz ya da ziyaret etmek istediğimiz dostlarımıza uğruyoruz.

![Su buz gi olsa da ayaklarımı soktum](/img/posts/saclarim_dagitirim.jpg)
*Su buz gi olsa da ayaklarımı soktum*

Bu sabah annemi bıraktıktan sonra Emirgan korusuna gitmeyi planlıdık. Emirgan korusuna geldiğimizde sabah saati olmasına rağmen kalabalık nedeniyle girmekten vazgeçip Belgrad ormanına oradan da Demriciköy'e doğru yola koyulduk. Bu arada zaman zaman uyuyordum, uyumadığım zamanlarda da koltuğumdan kalkmak istiyordum. Babam bu durumlar için hazırlıklı. Evden çıkmadan armutları dilimleyip bir kaba koyuyor [armut yumuşak olduğu için elmaya göre daha az tehlikeli ve ben de seviyorum] ve ben mızıldandıkça dilim dilim vererek beni sakinleştiriyor. Armutun yanında çantamda yiyecek olarak genellikle muz ve kuruüzüm de bulunuyor.

![Kumsalda ayak çıplak](/img/posts/sahilde.jpg)
*Kumsalda ayak çıplak*

Demirciköy'e de epeyce dolambaçlı yollardan ulaştık ve Uzunya restorantta arabamızı park ettik. Çevredeki yeşillikler, beyaz kır çiçekleri ile bezeliydi. Hava biraz rüzgarlı olmasına rağmen yeterince sıcaktı. Uzunya restorantın yanında ufak bir koy var. Kumsala inice babam ikimizin de ayakkabılarını ve çoraplarını çıkardı. Bir süre kumsalda koşuşturduktan sonra havuz diyerek denize yöneldim. Önce ayaklarımı soktum, ellerimle denizi karıştırdım, sonra ayaklarımı vura vura suları sıçrattım. Deniz çok soğuktu ve babam 10-15 saniye durup dışarı çıkıyor ve beni de çıkartıyordu. Buna rağmen ben tekrar denize koşup ayaklarımı sokuyordum. Sonunda üstüm başım ıslandı ve babam beni alıp değiştirdi.

![Yine denize kaçıyorum](/img/posts/denize_karsi.jpg)
*Yine denize kaçıyorum*

Birsüre sadece bezim ile yeşilliklerde koşuşturdum. Her fırsatta tekrar tekrar denize doğru kaçmaya çalışıyordum ve sonunda babamı ikna ettim ve denize indik. Aynı manzaralar tekrar yaşandı, eğilip ellerimi denize sokarken tabiki popomuda sokuyordum ve bezime kadar tekrar ıslandım. Bunun üzerine babam pantolonumu çıkarıp defalarca bacaklarımın üst kısmına kadar denize daldırıp çıkardı beni. Daha fazlasına üşütürüm diye cesaret edemedi.

![Bezimle cıbıl cıbıl](/img/posts/cibil_cibil.jpg)
*Bezimle cıbıl cıbıl*

Babam beni alıp denizden çıkarttığında "yine ıslandın" deyince, "yine değişelim" diye cevabı yapıştırdım :)

Üstümü, altımı değiştirip çimenlerde biraz daha oynadıktan sonra Demirciköy'den ayrıldık ve Yeniköy sahiline geldik. Genellikle babamla haftasonları buraya gelmeyi seviyoruz. Sahilde yürüyüş yapıyoruz ve karnımızı doyuruyoruz. Bugünde canımız balık çekince Yeniköy'ün girişindeki Sandal Balık'a gittik ve karnımızı doyurduk. Balığın yanındaki mısır ekmeği de çok güzeldi.

![Dönüşte uyuyakalmışım](/img/posts/donus_yolunda2.jpg)
*Dönüşte uyuyakalmışım*

Akşam annemi de alıp evimizin yolunu tuttuk. Bugün benim için uzun bir gün olmasına rağmen arada epeyce uyukladığım için eve geldiğimizde hala annemlerin hakkından gelecek enerjim vardı.
