---
title: 'Masadaki yerimi aldım - Nuna Zaaz mama sandalyesi'
author: annem
date: 2014-03-24 16:07:12
category: sıfır
tag: ['gelişim','beslenme']
layout: post
section-type: post
published: true
disqus_thread: 3834455268
---

Altıncı ayımı doldurmama bir hafta kala katı gıdalara başladık ve annemler bu dönemde bir mama sandalyesi edinmeliyiz diye düşündüler. Aslında bizimkiler benimle birlikte büyüyüp yetişkinliğe kadar kullanılabileceğim uzun ömürlü bir şey mi alalım yoksa en basitini mi tercih edelim diye bir süre düşündüler. Annemin kesinlikle istemediği şey ise çok yer kaplayan hantal ve salonda aşırı cicili bicili renk ve desenleriyle sırıtan bir sandalye sahibi olmaktı.

Bu dönemde mağazalardaki ürünleri inceledik ve sonuç olarak yine uzun süre kullanımdan yana karar kılarak annemin daha önce e-bebek’te gözüne takılıp beğendiği ve internetten incelediği Nuna Zaaz’ı denemeye karar verdik. Çamlıca e-bebek mağazasında deneme fırsatı bulduk. Ben içine oturdum, yukarı kaldırıp indirdiler, tepsisini takıp çıkardılar, emniyet kemerini bağladılar ve arabamın da Nuna olması ve markaya karşı var olan sempatimizin de sonucunda Nuna Zaaz’ı almaya karar verdik ve kullandıkça çok memnun kaldık.

![Gelsin yemekler](/img/posts/nuna_zaaz1.jpg)
*Gelsin yemekler*

İşte beğenme nedenlerimiz:
- Nuna Zaaz çocukla birlikte büyüyebiliyor, boyu kısalıp uzuyor, tepsisi çıkartılıp masaya yaklaştırılabiliyor, çocuk büyüdükçe emniyet kemeri ve bacak arasındaki bölümü de çıkıp aşağı indirilerek bir sandalyeye dönüştürülebiliyor ve 50 kiloya kadar oturulabiliyor.
- Temizlenmesi son derece kolay, ben bu aralar yemek yerken bunu hem kendi üstüme hem sandalyenin her yerine bulaştırıyorum. Islak bir bezle silmek yeterli oluyor, yemeğin gizlenebileceği fazla bir bölüm olmaması temizliğini kolaylaştırıyor. Sırf mama sandalyemi silmek için bir bez ayırdık ve onu kullanarak temizliği kolayca sağlıyoruz. Ayrıca gerektiğinde emniyet kemerleri de çıkartılıp yıkanabiliyor (bulaşık makinesinde yıkanıyormuş ancak biz henüz denemedik).
- Gayet sağlam ve “solid” bir ürün öyle pek kolay devrilebilecek bir şey değil. Ancak kullanımda emniyet kemerimizi takıyoruz ve yine de yalnız bırakılmıyorum.
- Var olan renk seçenekleri içinden mobilyalarınıza en uygun olanını seçebiliyorsunuz.

Bahsettiğimiz bu nedenler sizin için de önemliyse Nuna Zaaz’ı tavsiye ederiz.

![nuna zaaz mama sandalyesi](/img/posts/nuna_zaaz.jpg)
*nuna zaaz mama sandalyesi*
