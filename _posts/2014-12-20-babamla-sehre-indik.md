---
title: Babamla şehre indik
author: babam
date: 2014-12-20 21:51:40
category: artı1
tag: gezi
layout: post
section-type: post 
published: true
disqus_thread: 4004834122
---

Bizim evden şehre inmek bir macera eğer arabamız ile gitmiyorsak. Bugün babam ile ilk defa bu maceraya beraber çıktık.

Gün cumartesi olduğu için annem işteydi ve babamla başbaşaydık. Babam sabahtan işlerini bitirdikten sonra beni öğlene doğru uyuttu. Uyandıktan sonra yemeğimi yedirdi ve kendimizi sokağa attık.

![Otobüste](/img/posts/otobuste.jpg)
*Otobüste*

Önce otobüs ile metroya kadar gittik. Metro ile Metrokent'ten Kirazlı'ya gittik. İlk defa geldiğim için sesimi çıkarmadan merakla etrafı izliyordum.

![Metroda](/img/posts/metroda.jpg)
*Metroda*

Sonra Kirazlı'dan Yenikapı metrosuna geçtik. Artık o ilk yabancılığı üzerimden atıp kıpırdanmaya başladım. Yerimde durmak istemiyordum. Babam tedbirliydi, yanında meyve ve kitaplar vardı. Beni bir süre oyalamayı başarsa da yolun büyük bir kısmında beni zaptetmeye uğraştı.

![Yenikapı'da](/img/posts/yenikapida.jpg)
*Yenikapı'da*

Yenikapı'dan tekrar aktarma yaparak Osmanbey'e gittik. Bu metro biraz daha ferahtı ve arasıra dışarıyı görme fırasatım oldu. Çok sürmeden Osmanbey'e geldik ve dışarı çıkıp yürümeye başladık. Neredeyse iki saattir yoldaydık.

Rumeli ve Teşvikiye caddelerinde yürüdük annemi bekledik. Benim yemek vaktim geldiğinden karnımı doyurdular ve evimize döndük.

İlk toplu taşıma maceram olaysız biçimde sonlandı.
