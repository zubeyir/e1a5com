---
title: İlk uzun yürüyüşüm
author: babam
date: 2014-09-06 20:20:33
category: artı1
tag: gezi
layout: post
section-type: post
published: true
disqus_thread: 4051761327
---

Bu sabah çok erken kalktım. Uyandığımda saat 6'ya geliyordu. Baba diye bağırarak annemi uyandırdım. Normalde bu saatte sütümü emip uyurum ama bu sefer uyuyamadım. Uyuyamayınca babam beni kucaklayıp mutfağa götürdü. Sandalyeme oturtup, kahvaltımızı hazırlamaya başladı. Sayemde Cumartesi sabahı altı buçukta kahvaltı keyfi yaşayacaktık.

Kahvaltımı yaptıktan sonra oynadım ve oynarken gözlerim kapanmaya başlayınca babam salıncağıma koyup beni uyuttu. Annem de bu sırada işlerini halletmek için dışarı çıktı. Uyandıktan sonra evin içinde oyunlar oynayıp babamı yeterince taciz ettim. Artık ayakkabılarımı elime alıp ayağıma giymeye çalışınca babam mesajı aldı ve çantamı hazırlayıp beni dışarı çıkardı.

![Salıncakta sabah uykusu](/img/posts/salincakta_uyku.jpg)
*Salıncakta sabah uykusu*

Annaneme gidiyorduk, ancak bu sefer nedense arabamı almamıştık. Bugün yeni bir hedefimiz vardı, annaneme yürüyerek gidecektim. Bir yetişkinin yaklaşık 10 dakikada yürüyebildiği bu yol badi badi bacaklarımla benim için oldukça uzun olacaktı.

![Burada da biraz dinlenelim](/img/posts/yuruyuste.jpg)
*Burada da biraz dinlenelim*

Evden çıkınca hızlı hızlı adımlarla, etrafımda dönerek, ilgimi çeken herşeyin başında durup bakarak ve kaldırımdan inip inip çıkarak ilerlemeye başladım. Oyun parkında biraz durup salıncakta sallandım, çocukların yanına gidip oyunlarına baktım. Çok hızlı yol aldığımız söylenemezdi, yarım saat sonra hala sitenin içindeydik.

Yolumuza devam edip vadiye indik, çimlerin üzerinde hızla ilerliyordum, babam önden giderek bana yol gösteriyordu, ben de takip ediyordum. Bazen oturup mızıldanıyordum, babam elimden tutup kaldırıyor ve beraber bir kaç adım atınca tekrar aynı heyecanla yoluma devam ediyordum.

![Bişi buldum](/img/posts/bisi_buldum.jpg)
*Bişi buldum*

Havuzu görünce heyecanlandım ve kenarına gittim. Havuzun çevresinde epeyce oyalandım ve ayrılmak istemedim. Yolumuz uzun olduğundan babam elimden tutarak beni yola devam etmeye ikna etti :)

![Çok yoruldum biraz dinlenelim](/img/posts/cok_yoruldum_biraz_dinleneyim.jpg)
*Çok yoruldum biraz dinlenelim*

Yolun en zor kısmı yeni gelmişti. Önümüzde dik bir çıkış vardı. Yürümeyi öğrenmeme rağmen hala yokuşlardan yürüyerek çıkamıyorum. Bunu yapmak için ağırlığımı öne vermeyi daha öğrenemedim. Dik bir yerden çıkmaya çalışınca genellikle arka üstü devriliyorum ya da ellerimin üzerinde emekleyerek çıkıyorum.

![Bunu aşınca geldik sayılır](/img/posts/bunu_asarsak_geldik.jpg)
*Bunu aşınca geldik sayılır*

Burayı çıkarken babam elimden tutarak çıkardı. Neyse ki geçen seferki gibi beni yatırıp çimenlerden aşağı yuvarlamadı :) Düzlüğe çıktığımızda epeyce yorulmuştum ve yere oturmuş mızmızlanıyordum. Babam ilerde beni bekliyordu ve bana doğru gelmeye hiç niyeti yoktu. Bunu da başarmam gerekiyordu anlaşılan. Ayağa kalktım ve babama gittim. Kucağına alıp suyumu verince bir biberon suyu orada kafaya diktim.

Bundan sonrası daha kolay oldu. Vadiden çıkınca bir oyun parkı daha vardı. Yine salıncaklara gittim ve bu sefer daha uzun sallandım, neredeyse salıncakta uyuyakalıyordum. Babam kucağına alıp yokuşu çıkardıktan sonra yine yola yürüyerek devam ettim. Her binanın önünden geçerken merdivenlerinden inip çıkarak eğleniyordum.

Sonunda annanemin evine vardığımızda bir saat geçmişti ve ben iyiden iyiye yorulmuştum.

not: salıncak keyfi bu sabahtan, gezi fotoğrafları bir önceki maceramızın.
