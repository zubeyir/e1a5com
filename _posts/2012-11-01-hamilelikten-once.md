---
layout: post
section-type: post
title: Hamilelikten Once
category: eksibir
tags: ['hamilelik', 'bebek']
date: 2012-11-01 22:23:53
excerpt: "hebele hebele"
permalink: http://e1a5.com/eksi-1-yas/hamilelikten-once/
published: true
---

Annem ve babam benim gelişim için hazırlıklara erkenden başladılar. Bir bebekleri (yani ben) olmasına karar verdiklerinde bir kadın doğum uzmanını ziyaret ederek annemin hamilelik öncesi yaptırması gereken kontrolleri ve kullanması gereken ilaçları öğrendiler.

Bu kontroller arasında en önemlilerinden biri annemin kızamıkçık (rubella) hastalığını geçirip geçirmediğinin belirlenmesiydi. Annem kızamıkçığa karşı aşısı olduğu için antikorları pozitif çıktı. Bu iyi haber. Yani, virüslerle karşılaşssa bile vücudu onları yenebilecek durumda ve virüsler bana ulaşmayacak.

Kızamıkçığın önemi, hamileliğin ilk üç ayında bebeğin organlarının geliştiği dönemde geçirildiğinde doğumsal bozukluklara neden olabilmesi. Bu nedenle hamilelikten önce kanda test yapılıyor.

Bunların yanında annem, gelişimimde önemli olan B12 vitamini ve folik asit desteği de almaya başladı. Bu vitaminlerin eksikliği bebeklerde sinir sistemi bozukluklarına yol açabiliyor.

Annem, hamilelik sırasında kilo alacağını düşünerek bir miktar kilo verdi.

Hamilelik öncesi hazırlıklar konusunda ayrıntılı ingilizce bir yazıya buradan ulaşabilirsiniz: <a href="http://www.patient.co.uk/doctor/pre-pregnancy-counselling">http://www.patient.co.uk/doctor/pre-pregnancy-counselling</a>
