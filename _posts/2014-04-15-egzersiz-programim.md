---
title: Egzersiz programım
author: babam
date: 2014-04-15 00:00:13
category: sıfır
tag: oyun
layout: post
section-type: post 
published: true
disqus_thread: 3830601065
---

![Emeklemek için sıkı çalışıyorum](/img/posts/egzersiz.jpg)
*Emeklemek için sıkı çalışıyorum*

Hareketlendikçe yeni yeni beceriler kazanıyorum, babam da benim için yeni egzersizler uyduruyor.

Neredeyse ilk aydan beri yaptığımız ve hergün tekrarladığımız ilk egzersizimiz "Uç Uç". Babam sırt üstü yatarken beni beni iki eliyle havaya kaldırıyor ve indiriyor. Bu sırada ben kendimi yere paralel tutmaya çalışıyorum. Bu şekilde sırt ve boyun kaslarım kuvvetleniyor, aynı zamanda benim kilom arttıkça babamın kolları da kuvvetlenerek beni taşımak için antremanını koruyor. Bu hareketi 30 defa tekrarlıyoruz. Babama doğru yaklaşıp uzaklaşmak beni heyecanlandırıyor. Bazen onu yakalamaya bazen de ısırmaya çalışıyorum :)

İkinci egzersizimiz "Hacı Yatmaz". Babam koltuk altlarımdan tutarak beni öne-arkaya sağa-sola doğru yatırıyor. Bu hareket sırasında genellikle babam sırtüstü yatıyor ve beni karnı üzerinde ayakta tutuyor. Bu hareketi yaklaşık her yöne 10 kere tekrarlıyoruz.

Bu egzersizler aynı zamanda denge duyumun ve vücut koordinasyonumun gelişmesini sağlıyor.

Üçüncü egzersizimiz "Yuvarlan". Bu hareket sırasında babam bacaklarını veya bir koltuk minderini rampa haline getiriyor ve beni aşağı yukarı yuvarlıyor. Bu sırada kollarımı uzatmam  gerekiyor. Ellerim ve kollarım dönüşüm sırasında araya girdiğinden yuvarlanmam zor oluyor. Bu hareketi arasıra deniyoruz.

Dördüncü egzersizimiz "Zıp zıp kurbağa" ben yüzüstü yerde yatarken bizimkiler ayaklarımı destekliyor. Böylece bacaklarıma kuvvet vererek kendimi ileri doğru itiyorum. Bu emeklemek ve yürümek için bacak kaslarımı kuvvetlendiren bir hareket. Yüzüstü yatarken başımı kaldırmaya çalışmam boyun ve sırt kaslarımı da kuvvetlendiriyor.

<iframe src="//www.youtube.com/embed/g7J1t96bJwM" width="640" height="480" frameborder="0" allowfullscreen="allowfullscreen"></iframe>

Beşinci egzersimiz "Mekik". Bunun için ben kaygan bir zeminde (tahta masa) sırt üstü yatarken babam bacaklarımı sabit tutuyor. Ben kendimi itip çekerek hareket ediyorum ve bacaklarımı kuvvetlendiriyorum. Bu sırada başımın altında ben hareket ettikçe başımın yere sürtünmesini engelleyecek kalın katlanmış bir bez/havlu bulunuyor.

Altıncı egzersimiz ise "Uçan Takla". Bu iş yine babamın başının altında çıkıyor. Babamın karnının üstünde ayaklarım onun suratına gelecek şekilde sırt üstü yatarken beni bacaklarımın üst kısmında kavrayıp baş aşağı gelecek şekilde havaya kaldırıyor ve önce başım yere değecek şekilde beni sırt üstü karnının üstüne yavaşça bırakıyor. Böylece havada bir takla atıyorum. Beni baş aşağı kendi karnının üstüne bırakırken başımın öne veya arkaya bükülmemesine ve hızlı düşmememe dikkat ediyor.

Bunların bir kısmı kendi uydurduğumuz egzersiz ve oyunlar. Bazıları da çocukların nöromotor gelişimi ve güreşmeli oyunları (roughplay) hakkında okuduklarımızdan görerek uyarladığımız egzersizler.

Evde denemeye kalkarsanız dikkatli olun, yumuşak ve çok yüksek olmayan bir zeminde çalışın.
