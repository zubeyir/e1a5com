---
title: "Ev yapımı tahıllı gece maması"
author: annem
date: 2014-05-15 20:52:50
category: sıfır
tag: ['mama','beslenme']
layout: post
section-type: post
published: true
disqus_thread: 3830709829
---

![ev yapımı gece muhallebisi](/img/posts/muhallebi.jpg)
*ev yapımı gece muhallebisi*

Annem ve babam tüm yediklerimi evde kendileri hazırlamaya gayret ediyorlar. Tek istisnamız gece yediğim tahıllı muhallebi idi. Ancak annem biraz araştırmadan sonra mamayı da evde hazırlayabileceğimizi fark etti. Öncelikle <a title="gurmebebek.com" href="http://gurmebebek.com" target="_blank">gurmebebek.com</a>, <a title="homemade-baby-food-recipes.com" href="http://homemade-baby-food-recipes.com" target="_blank">homemade-baby-food-recipes.com</a>, <a title="http://wholesomebabyfood.momtastic.com/" href="http://wholesomebabyfood.momtastic.com/" target="_blank">wholesomebabyfood.momtastic.com</a> sitelerinden fikir aldık ve sonra kendi ev yapımı tahıllı gece maması tarifimizi oluşturduk. Ben de son bir haftadır mamayı hapur hupur yiyince tarifini yayınlamaya karar verdik.

*Malzemeler
 	* 1 tatlı kaşığı tam buğday unu
 	* 1 tatlı kaşığı çavdar unu
 	* 1 tatlı kaşığı yulaf kepeği
 	* 1 tatlı kaşığı irmik
 	* 1 tatlı kaşığı kinoa
 	* Muz, elma veya armut
 	* Pekmez

*Yapılışı
Öncelikle kinoa konulacaksa yıkanıp birkaç saat suda bekletildikten sonra su ile 15-20 dakika kaynatılıyor. Ayrı bir tencerede unlar 2-3 dakika kavrulduktan sonra üzerine su eklenip birkaç dakika pişiriliyor ve pişmiş kinoa ekleniyor. Una su eklenmesiyle oluşan topaklanma ezici veya el blender'ı yardımıyla giderilebiliyor. Sonra tencereden alınıp bir kaseye aktarılıyor ve rendelenen veya ezilen meyve buna katılıyor. Yenilebilecek sıcaklığa geldikten sonra pekmez eklenip karıştırılıyor. Bu şekilde çok lezzetli bir tahıllı muhallebi elde ediyorsunuz.

Piyasada bulunan beyaz pirinç unları işlenmiş ve besin değeri düşük, ancak kalorisi yüksek olduğundan kullanmayı tercih etmiyoruz. Ancak kahverengi pirinç tane şeklinde alınıp kahve makinesinde çekilerek kullanılabilir. Tek sorun pirincin yıkandıktan sonra kurutulması. Bunun için birkaç güne ihtiyaç varmış. Daha pratik ve hızlı bir kurutma yöntemi bulursak pirinç de eklemeyi planlıyoruz. Bununla ilgili deneyimlerimizi de sizinle paylaşırız.

Tüm bebek kardeşlerime afiyet olsun.
