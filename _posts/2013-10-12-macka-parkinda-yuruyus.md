---
title: Maçka Parkında yürüyüş
author: babam
date: 2013-10-12 22:20:21
category: sıfır
layout: post
section-type: post 
published: true
tag: gezi
---

![Güneşleniyorum](/img/posts/macka_parki.jpg)
*Güneşleniyorum*

Artık kış geliyor ve dışarı çıkmak zorlaşacak. Annem ve babam güneşi gördüklerinde fırsattan istifade beni yürüyüşe çıkarmaya çalışıyorlar.

İstanbul'da bebek arabaları ile yürümek zor olduğundan ve kucakta taşımak tehlikeli geldiğinden taşıyıcı veya taşıma bezleri (sling) kullanarak beni taşıyorlar.

Son yürüyüşümüzü Maçka Parkı'na yaptık. Evimize yakın şehrin merkezinde kalan son yeşilliklerden. Şu anda İnönü Stadyumu'nun yıkım çalışmaları devam ediyor. Bizimkiler yeniden yapılmaması ve oranın da park haline dönüştürülmesi için dua ediyor. Korkuları ise bunun tersinin olması ve parkın stada dönüştürülmesi.

Maçka Parkı'na gitmek için teleferiğin yanından girip, üst geçitten geçtik. Parkta bir saat kadar yürüyüş yaptık. Bu sürede babamın göğsünde taşıyıcının içerisinde uyudum. Durduklarında artık su kaynatmaya başlamıştım. Çimlere oturdular, altımı temizlediler, beni emzirdiler. Güneşin tadını çıkarıp biraz güneşlenme fırsatı bile buldum.
