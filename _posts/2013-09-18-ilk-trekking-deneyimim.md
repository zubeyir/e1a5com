---
title: İlk trekking deneyimim
author: babam
date: 2013-09-18 09:33:29
category: sıfır
layout: post
section-type: post 
published: true
tag: gezi
disqus_thread: 3880569011
---

Bu pazar günü sabah kalktığımızda havayı güzel görünce dışarıya çıkmaya karar verdik. Hem annem hem de benim biraz hava almaya ihtiyacım vardı. Annem ve babam benim öyle ev kuşu olmamı pek istemiyor. Almanya'da kışın soğuğunda -20 derecelerde sokaklarda dolaştırılan çocukları görüp hayran olmuşlar.

![Yola çıkmaya hazırım](/img/posts/IMG_9328.jpg)
*Yola çıkmaya hazırım*

Sabah bakımım yapıldıktan sonra arabanın arkasında araba koltuğumda Belgrad Ormanlarına doğru yola çıktık. Kısa olan Maslak yolu yerine Kemerburgaz yolundan gittik. Yolun ilk kısmı fabrikalar ve kamyonlar nedeniyle kalabalık olsa da yeşillikler içerisinde ve fazla trafik olmadan yol aldık. Arabamızı orman içerisinde park ettikten sonra yürüyüşe başlamadan önce bir kere daha karnımı doyurdum. Annem ana kucağına koyarak beni kucağına aldı. Neşet suyu yürüyüş parkuruna girdik. Parkur 6 km uzunluğunda ve sakindi. Benden başka bir çok çocuk pusetlerinde güzel günün keyfini çıkarıyordu. Annem-babam bu ilk gezimde üşüyeceğim, terleyeceğim endişesiyle sürekli beni kontrol ettiler. Ana kucağımın içerisinde korunaklı bir biçimde annemin sıcaklığı ile uyudum. Parkurun 1.5 km'sini yürüyüp geri göndük. İlk günümde toplam 3 km'e yürümüş oldum.

![Annem ile yürüyüşten önce](/img/posts/IMG_9332.jpg)
*Annem ile yürüyüşten önce*

Geri dönüş için arabamıza geldiğimizde tekrar uyanıp karnımı doyurdum, arabanın bagajına battaniyemi serip altımı değiştirdiler. Yürüyüş sırasında annemin karnı üzerinde olduğu için annem terlemiş ve beni de biraz ıslatmış. Islanan üstümü de değiştirdiler, araba koltuğuma kuruldum ve eve dönüş için yola çıktık. Yolda gazım olduğundan biraz huzursuzlandım. Annem-babam trafikte beni koltuğumdan kaldırmak istemediklerinden durduk, bir otoparkta bakımım yapıldı ve kendimi iyi hissedince eve döndük. Güzel ve vukuatsız bir gün oldu.

![Annem ile yürüyüşte](/img/posts/IMG_9338.jpg)
*Annem ile yürüyüşte*

Şimdi en yakındaki parkları araştırıyoruz. Bu günlerde evimize yakın iki parka gitmek için plan yapıyoruz. Biri Gezi Parkı, diğeri Maçka Parkı. Gezi Parkı ve etrafı olaylar nedeniyle karışık, Maçka Parkı'na gitmek için ise biraz trafikten yürümemiz gerekiyor.

Gezilerimizi paylaşmaya devam edeceğiz.

Siz de etrafınızdaki yürüyüş parkurlarını, benim gibi bebeklerle gidilebilecek güzel mekanları bizimle paylaşır mısınız?
