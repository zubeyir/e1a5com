---
title: Yeni koltuğum - Summer infant super seat
author: annem
date: 2014-02-28 23:23:07
category: sıfır
layout: post
section-type: post
published: true
tag: ürünler
disqus_thread: 3829522409
---

Ben yaklaşık 5 aylık olup artık kucakta sürekli taşınmam çok zor hale gelince bir oturak edinme ihtiyacı hissettik. Bumba seat alacaktık ancak annem yaptığı araştırmada bumba seat'in tombiş bacaklı bebeklere (ki bu ben oluyorum) dar geldiğini okuduğundan summer infant super seat'i tercih ettik. İçindeki yumuşak kısım bebek büyüyünce çıkartılabiliyor ve daha uzun süre kullanım imkanı veriyor. Tablası takıldıktan sonra 360 derece döndürülebiliyor ve üzerindeki oyuncaklarla oynamak eğlenceli oluyor.

Bu oturakları kullanırken dikkat edilmesi gerekenler ise koltuk, masa gibi bir yükseltinin üzerine koymamak (buradan düşmek ciddi sakatlanmalara neden olabilir), bebeklerin otururken emniyet kemerlerini bağlamak ve bebekleri yalnız bırakmamak.

*Güncelleme:* Bu oturağı uzun süre kullandım. Daha sonra mama sandalyesine terfi edince gerek kalmadı. Benden 2 sene sonra doğan kardeşim Mert 9 aylık oldu ve bu oturağı kullanmaya devam ediyor. Ben ise 3 yaşıma geliyorum ve arasıra Mert ile oynarken içine oturuyorum. Kemeri takılı olmadığında da Mert kendiliğinden içinden çıkıp gidiveriyor. Bu oturağı uzun süre kullanmak mümkün eğer bebeğinizi içinde tutabilirseniz.

Summer infant super seat güzel, sağlam ve güvenli bir oturak, ancak artık Türkiyede bulunmuyor; çünkü üretilmiyor. Bu tip oturaklar kullanışlı olsa da sağlam ve güvenli bir mama sandalyesi ile çok uzun süre idare edebilirsiniz. Biz Nuna Zaaz mama sandalyesi kullanıyoruz. Ben büyüdükçe önündeki parçaları sökerek tam bir sandalye haline getirdik.

Kardeşim masaya oturmaya başlayınca tekrar parçalarını ve kemerlerini takıp onun kullanımı için güvenli hale getirdik ve ben de bu yeni bir mama sandalyesini edindim. <a href="http://www.ikea.com.tr/urun-katalogu/ikea-cocuk/3-7-yas/beslenme/30253538/agam-cocuk-sandalyesi.aspx" target="_blank">IKEA - AGAM çocuk sandalyesi</a>
