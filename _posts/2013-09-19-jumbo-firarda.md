---
title: Jumbo firarda
author: babam
date: 2013-09-19 22:45:20
category: sıfır
layout: post
section-type: post 
published: true
tag: kedi
disqus_thread: 3895677192
---

Jumbo abi bugünlerde her kapı açıldığında evden kaçmaya çalışıyor, apartman içerisinde dolaşıp geri geliyordu. Dün akşam apartman kapısını da açık bulunca sokağa çıktı. Daha önce dışarıda gezip geldiği, hatta gece dışarıda kaldığı olmuştu. Sokağımızda trafik olmadığından biraz dışarıda kalmasında sakınca görmedik. Tek sorun diğer erkek kedi ve araları pek iyi değil.

İlerleyen saatlerde ısrarla çağırmalarımıza miyavvvvv! diyerek pek kulak asmadı. Gece, Murat'ın emme gecesi olduğundan geç saatlere kadar uyanık kaldık ve ara ara Jumbo'yu eve çağırmaya devam etsek de başarılı olamadık. Uzun süre diğer kedi ile kavga etti. Jumbo'yu dışarıda bırakıp Murat'ın uyuması ile biz de uyuduk. Sabah Jumbo ortalarda yoktu.

![Oyundan gelen kirli çocuk karnını doyuruyor](/img/posts/jumbo_kirli.jpg)
*Oyundan gelen kirli çocuk karnını doyuruyor*

Akşam işten dönerken Jumbo yine görünürde yoktu. Jumbooooo, Jumbooooooo çağrılarıma miya, miyav, miyavvvv! cevabıyla bir arabanın altından kir pas içerisinde ve yorgun bir şekilde çıkageldi. Apartmanın kapısını açınca hala biraz nazlansa da çok itiraz etmeden içeri girdi ve kucağımda eve çıktı. </div>

![Banyodan yeni çıktım!](/img/posts/jumbo_islak.jpg)
*Banyodan yeni çıktım!*

Suyunu içip birşeyler atıştırdıktan sonra ilk iş Jumbo'yu banyoya soktum. Tek su yetmedi iki su yaptım, üzerindeki arabalardan bulaşan yağlar ancak temizlendi.

![Temiz, kuru ve evdeyim](/img/posts/jumbo_temiz.jpg)
*Temiz, kuru ve evdeyim*

Banyodan sonra saç kurutma makinesi ile kuruttum. Tüyleri ipeksi ve pofuduk bir hale geldi.
Şimdi koltuğun üstünde bir önceki maceralı gecenin yorgunluğu ile mışıl mışıl uyuyor.
