---
title: Aşı takvimi
author: babam
date: 2013-10-16 23:18:44
category: sıfır
layout: post
section-type: post
published: true
tag: sağlık
disqus_thread: 3946851189
---

Hastalıklara karşı bağışıklık kazanabilmem ve sağlıklı büyüyebilmem için aşı yaptırmam gerekiyor. Biraz can yakıyor ama ilk aşı deneyimime göre sadece iğne battığında ağladım. Sakinleşmem 30 saniye sürdü. Büyüyünce bu işler kimse için bu kadar kolay olmayacak :)

Aşıların birinci faydası beni infeksiyonlara karşı korumak. Ancak bazı hastalıkları bebekken geçirip atlatsam bile yetişkin hayatımda ağır bir şekilde yeniden ortaya çıkabiliyor. Örneğin, bebekken geçirilen kızamık hastalığı sonraki yıllarda subakut sklerozan panensefalit (SSPE) olarak adlandırılan bir beyin hastalığı şeklinde kendini gösteriyor ve çocuklar bu hastalıktan genellikle kaybediliyor.

Buna benzer başka bir örnek ise bebekliğinde su çiçeği geçirenlerde görülüyor. Bu kişiler yaşamları boyunca bağışıklık sistemleri zayıfladığı ve vücut dirençleri düştüğü dönemlerde "zona" olarak adlandırılan ağrılı bir hastalık geçiriyorlar.

Doğumdan sonra ilk yapılan aşım Hepatit B aşısıydı. Hepatit B taşıyıcılığı halk arasında büyük bir sorun. Hepatit B virüsü kan ile bulaşıyor ve sarılık ile kendini gösteriyor. Bulaşıcılığı çok fazla olan bir virüs. Ufacık bir kan damlasından, elinizdeki kesikten veya dudağınızda kanayan bir çatlaktan birine bulaştırabilirsiniz ya da siz kapabilirsiniz. </span><span style="font-size: 13px;">Hem kendinizi hem de sevdiklerinizi korumanın en kolay ve tek yolu ise aşı olmak.

Sağlık Bakanlığı'nın önerdiği ve ücretsiz olarak Aile Sağlığı Merkezleri'nde yaptırabileceğiniz aşıların takvimi böyle:

![Sağlık Bakanlığı Aşı Takvimi](/img/posts/asi_takvimi.jpg)
*Sağlık Bakanlığı Aşı Takvimi*

Sağlık Bakanlığı'nın önerdiği aşıların yanında kendinizin ücretli yaptırabileceğiniz Rotavirüs aşısı var.

Aşılarla ilgili daha fazla bilgi edinmek ve doğum tarihinize göre kendi aşı takviminizi oluşturmak için <a title="http://www.asidunyasi.com" href="http://www.asidunyasi.com" target="_blank">http://www.asidunyasi.com</a> sitesine bakabilirsiniz.
