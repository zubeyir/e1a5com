---
title: İlk Şehirlerarası Yolculuğum
author: babam
date: 2013-10-22 00:55:02
category: sıfır
layout: post
section-type: post 
published: true
tag: gezi
disqus_thread: 3852779030
---

Bu bayram benim için biraz hızlı geçti. Bayram tatilinde ilk şehirlerarası yolculuğuma çıktım. Bayramın 3. günü sabah hazırlanarak Abant'a gittik.

Annem ve babam gece benimle uğraşmaktan valiz hazırlayamadılar. Sabah 7'de karnımı doyurmaları için bizimkileri uyandırdım. Beni doyurduktan sonra apar-topar eşyalarımı bir araya getirdiler. Kendilerine de bir kaç parça birşeyler aldılar. Bu ilk seyahatin malzeme listesini aşağıda bulabilirsiniz. Hepsi gerekli mi diye sormayın, ya lazım olursa diyerek ne varsa yanlarına aldılar. Kamp deneyimleri olduğu için 1 saatte kapının önündeydik.

Bugünlerde Jumbo abim evi otel olarak kullanıp sadece yemeğe ve uyumaya geldiğiden sabah yine ortalarda yoktu. Geceyi komşulardan birinde geçirmiş olmalı. Onu almadan yola çıktık.

Annem ve babam yola çıktıklarında kendilerinin birşey yememiş olduğunu fark ettiler, yaklaşık 100 km gittikten sonra birkaç sigara böreği ve poğaça alarak kahvaltılarını yaptılar. Bu arada ben uyanınca beni de doyurup yola devam ettiler. Dedemler ve dayımlar bizden bir gün önce Bolu'ya gitmişlerdi. Bolu'ya yaklaşırken Abant gölünde buluşmak üzere haberleştik. Göl kenarındaki bir restorantta buluştuk. Benim karnımı doyurup, bezimi değiştirdikten sonra onlar da karınlarını doyurdu ve göl çevresinde yürüyüşe çıktık. Hava soğuk, yağmurlu ve rüzgarlı olmasına rağmen annem ve babam beni paketleyip arabama koydular ve göl çevresinde gezdirdiler.

![Arabamda](/img/posts/abant1.jpg)
*Arabamda*

![Yolda](/img/posts/abant2.jpg)
*Yolda*

![Annem ve babam ile](/img/posts/abant3.jpg)
*Annem ve babam ile*

Göl kenarındaki yürüyüş yolunun zemini bazı yerlerde yumuşak olduğundan arabam zaman zaman ilerlemekte zorlandı. Yürüyüş sırasında arabamı babam ve dedem ittiler. Annem ve dayım arkadan gelirken, Ömercan, Zeynep teyzem ve annanem fayton keyfi yaptılar.

Soğuğa rağmen kıyafetlerim yeterli geldi. Babam, tek açıkta kalan yerim olan burnuma arasıra dokunarak üşüyüp üşümediğimi kontrol etti. Normalde dedemin 55 dakikada tamamladığı parkuru benim katılımım ile 75 dakikada tamamladıktan sonra bir kafede dinlendik. Annem karnımı doyurduktan sonra otelimize gittik.

Yurdaer otelde kaldık. Oteli çok başarılı bulmasak da menülerindeki yemekler muhteşemdi. Yoldan geçerken uğrayıp yemeklerini tatmanızı tavsiye ederiz.

Otelde bir gece kaldıktan sonra ertesi sabah bayram trafiğine kalmamak için yola çıktık ve İstanbul'a geldik. Ben yine yolda bol bol emdim ve uydum.

Eve geldiğimizde Jumbo abime seslendik. Çıkıp geldi ve beraberce evimize girdik.

&nbsp;

Malzeme listesi:

Yarım paket bez (33 adet)

2 paket ıslak mendil

Süt pompası

3 biberon

4 tane şeker kaşığı (ilaçlarımı almak için)

Vitaminlerim

Rezene

Pişik kremim

Sterilizasyon cihazı (Arzum - seyahat tipi)

2 termos sıcak su

1 termos kaynatılmış soğutulmuş su

Su kaynatmak için elektrikli cezve (kettle taşımaktan iyidir)

Mama

Atık bezler için küçük boy çöp tobası

Araba koltuğum

Arabam

Battaniyelerim (ince ve kalın)

Kirpi kostümüm

Astronot kıyafetim

5 tane kısa kollu body

3 tane tulum

5 çift ince ve kalın çorap

2 tane alt pantolon

2 tane kollu body

1 tane yelek

2 tane başlık

3 tane emzik

1 tane viyaklayan oyuncak

Mazlemeleri koymak için tupperware kutu
&nbsp;
